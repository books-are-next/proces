<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola pátá">
    <meta name="apple-mobile-web-app-capable" content="yes">
    <title>Kapitola pátá</title>
    <link rel="stylesheet" href="./style/style.min.css" media="screen" integrity="sha256-Nypojjiu52a58WoXaZ1wEyHVTfjpijNdqivJJPVg4mg=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="4">
    <link rel="prev" href="./proces_009.html">
    <link rel="next" href="./proces_011.html">
    <link rel="self" href="proces_010.html">
    <meta name="identifier" content="kafka-proces-2021-18095ab">
    <meta name="role" content="chapter">
  </head>
  <body data-nb-words="1956" data-nb-chars="11346" class="nb-role-chapter nb-custom-style">
    <nav role="doc-toc">
      <ol>
        <li><a href="proces_006.html">Kapitola první</a></li>
        <li><a href="proces_007.html">Kapitola druhá</a></li>
        <li><a href="proces_008.html">Kapitola třetí</a></li>
        <li><a href="proces_009.html">Kapitola čtvrtá</a></li>
        <li><a href="proces_010.html">Kapitola pátá</a></li>
        <li><a href="proces_011.html">Kapitola šestá</a></li>
        <li><a href="proces_012.html">Kapitola sedmá</a></li>
        <li><a href="proces_013.html">Kapitola osmá</a></li>
        <li><a href="proces_014.html">Kapitola devátá</a></li>
        <li><a href="proces_015.html">Kapitola desátá</a></li>
        <li>Dodatky
          <ul>
            <li>I: Nedokončené kapitoly
              <ul>
                <li><a href="proces_018.html">K&nbsp;Else</a></li>
                <li><a href="proces_019.html">Cesta k&nbsp;matce</a></li>
                <li><a href="proces_020.html">Státní zástupce</a></li>
                <li><a href="proces_021.html">Dům</a></li>
                <li><a href="proces_022.html">Boj s&nbsp;náměstkem ředitele</a></li>
                <li><a href="proces_023.html">Úryvek</a></li>
              </ul>
            </li>
            <li><a href="proces_025.html">Místa škrtnutá autorem</a></li>
          </ul>
        </li>
      </ol>
    </nav>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./proces_009.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="2" data-nb-chars="13"><span class="idea" data-nb-ref-number="1" id="idea1" data-nb-words="2" data-nb-chars="13">Kapitola pátá</span></h1>
        <blockquote class="chunk" data-nb-ref-number="2" id="chunk2" data-nb-words="2" data-nb-chars="6"><span class="idea" data-nb-ref-number="2" id="idea2" data-nb-words="1" data-nb-chars="6"><p>Mrskač</p></span>
          <span class="idea" data-nb-ref-number="3" id="idea3" data-nb-words="1" data-nb-chars="0"></span>
        </blockquote>
        <p class="chunk" data-nb-ref-number="3" id="chunk3" data-nb-words="1612" data-nb-chars="9349"><span class="idea" data-nb-ref-number="4" id="idea4" data-nb-words="55" data-nb-chars="349">Když K. jednoho z&nbsp;příštích večerů procházel chodbou, která oddělovala jeho kancelář od&nbsp;hlavního schodiště&nbsp;– tentokrát šel domů skoro poslední, jen v&nbsp;expedici pracovali ještě dva sluhové v&nbsp;malém kuželu světla jediné žárovky&nbsp;–, uslyšel vzdychání za&nbsp;dveřmi, za&nbsp;nimiž zřejmě bývala vždy jen komora na&nbsp;staré haraburdí, kterou však K. dosud nikdy neviděl.</span>
          <span class="idea" data-nb-ref-number="5" id="idea5" data-nb-words="48" data-nb-chars="301">Zastavil se&nbsp;udiveně a&nbsp;ještě jednou pozorně poslouchal, aby zjistil, zda se&nbsp;nemýlí&nbsp;– na&nbsp;chvilku všechno utichlo, potom se&nbsp;však znovu ozvaly vzdechy.&nbsp;– Chtěl nejdřív dojít pro některého sluhu, třeba by&nbsp;mohl potřebovat svědka, potom však se&nbsp;ho&nbsp;zmocnila taková nezkrotná zvědavost, že&nbsp;rázem dveře otevřel.</span>
          <span class="idea" data-nb-ref-number="6" id="idea6" data-nb-words="9" data-nb-chars="54">Byla to, jak se&nbsp;správně domníval, komora na&nbsp;haraburdí.</span>
          <span class="idea" data-nb-ref-number="7" id="idea7" data-nb-words="13" data-nb-chars="89">Za&nbsp;prahem ležely nepotřebné staré tiskopisy a&nbsp;překocené prázdné hliněné láhve na&nbsp;inkoust.</span>
          <span class="idea" data-nb-ref-number="8" id="idea8" data-nb-words="10" data-nb-chars="58">V&nbsp;komoře však stáli tři muži, shrbení pod nízkým stro­pem.</span>
          <span class="idea" data-nb-ref-number="9" id="idea9" data-nb-words="6" data-nb-chars="41">Svítili si&nbsp;svíčkou, přilepenou na&nbsp;polici.</span>
          <span class="idea" data-nb-ref-number="10" id="idea10" data-nb-words="4" data-nb-chars="19">„Co to&nbsp;tu&nbsp;tropíte?“</span>
          <span class="idea" data-nb-ref-number="11" id="idea11" data-nb-words="13" data-nb-chars="76">zeptal se&nbsp;K., a&nbsp;ač nemluvil hlasitě, přeskakoval mu&nbsp;hlas, jak byl rozčilený.</span>
          <span class="idea" data-nb-ref-number="12" id="idea12" data-nb-words="28" data-nb-chars="167">Jeden z&nbsp;mužů, který zřejmě rozkazoval ostatním a&nbsp;nejdřív na&nbsp;sebe upoutal pohled, vězel v&nbsp;tmavých kožených šatech, jež ponechávaly krk hluboko po&nbsp;prsa a&nbsp;celé paže holé.</span>
          <span class="idea" data-nb-ref-number="13" id="idea13" data-nb-words="17" data-nb-chars="118">Neodpověděl. Ale ostatní dva zvolali: „Pane! Máme dostat výprask, protože sis na&nbsp;nás stěžoval u&nbsp;vyšetřujícího soudce.“</span>
          <span class="idea" data-nb-ref-number="14" id="idea14" data-nb-words="24" data-nb-chars="116">A&nbsp;teprve teď K. poznal, že&nbsp;to&nbsp;jsou opravdu hlídači František a&nbsp;Vilda a&nbsp;že ten třetí má&nbsp;v&nbsp;ruce metlu, aby je&nbsp;zmrskal.</span>
          <span class="idea" data-nb-ref-number="15" id="idea15" data-nb-words="22" data-nb-chars="106">„Ne,“ řekl K. a&nbsp;hleděl na&nbsp;ně&nbsp;s&nbsp;úžasem, „nestěžoval jsem si, řekl jsem jen, jak se&nbsp;to&nbsp;v&nbsp;mém bytě přihodilo.</span>
          <span class="idea" data-nb-ref-number="16" id="idea16" data-nb-words="6" data-nb-chars="39">A&nbsp;bezvadně jste se&nbsp;rozhodně nechovali.“</span>
          <span class="idea" data-nb-ref-number="17" id="idea17" data-nb-words="26" data-nb-chars="157">„Pane,“ řekl Vilda, zatímco se&nbsp;František zřejmě chtěl za&nbsp;jeho zády skrýt před třetím mužem, „kdybyste věděl, jak špatně jsme placeni, soudil byste o&nbsp;nás líp.</span>
          <span class="idea" data-nb-ref-number="18" id="idea18" data-nb-words="23" data-nb-chars="134">Živím rodinu a&nbsp;tady František se&nbsp;chtěl oženit, člověk se&nbsp;snaží něco trhnout, jak se&nbsp;dá, pouhou prací to&nbsp;nejde, ani tou nejnamáhavější.</span>
          <span class="idea" data-nb-ref-number="19" id="idea19" data-nb-words="63" data-nb-chars="363">Vaše jemné prádlo mě&nbsp;svedlo, přirozeně že&nbsp;je&nbsp;hlídačům zakázáno počínat si&nbsp;takto, nebylo to&nbsp;v&nbsp;pořádku, ale je&nbsp;to&nbsp;už&nbsp;takový zvyk, že&nbsp;prádlo připadne hlídačům, vždycky se&nbsp;to&nbsp;tak dělalo, věřte mi; je&nbsp;to&nbsp;taky rozumné, copak takové věci znamenají pro člověka, kterého postihne to&nbsp;neštěstí, že&nbsp;je&nbsp;zatčen? Ovšem, když se&nbsp;pak o&nbsp;tom veřejně zmíní, musí nutně přijít trest.“</span>
          <span class="idea" data-nb-ref-number="20" id="idea20" data-nb-words="17" data-nb-chars="99">„To jsem nevěděl, co&nbsp;tu&nbsp;říkáte, vůbec jsem také nežádal, abyste byli potrestáni, mně šlo o&nbsp;zásadu.“</span>
          <span class="idea" data-nb-ref-number="21" id="idea21" data-nb-words="25" data-nb-chars="163">„Františku,“ obrátil se&nbsp;Vilda k&nbsp;druhému hlídači, „neříkal jsem ti, že&nbsp;ten pán nežádal, abychom byli potrestáni? Slyšíš, ani nevěděl, že&nbsp;teď musíme být potrestáni.“</span>
          <span class="idea" data-nb-ref-number="22" id="idea22" data-nb-words="4" data-nb-chars="19">„Na ty&nbsp;řeči nedej,“</span>
          <span class="idea" data-nb-ref-number="23" id="idea23" data-nb-words="9" data-nb-chars="57">řekl třetí muž K., „trest je&nbsp;spravedlivý a&nbsp;nevyhnutelný.“</span>
          <span class="idea" data-nb-ref-number="24" id="idea24" data-nb-words="29" data-nb-chars="162">„Neposlouchej ho,“ řekl Vilda a&nbsp;odmlčel se&nbsp;na&nbsp;okamžik, jen co&nbsp;rychle zvedl k&nbsp;ústům ruku, na&nbsp;kterou dostal ránu metlou, „trestají nás jenom proto, že&nbsp;jsi nás udal.</span>
          <span class="idea" data-nb-ref-number="25" id="idea25" data-nb-words="13" data-nb-chars="66">Jinak by&nbsp;se&nbsp;nám nic nestalo, i&nbsp;kdyby se&nbsp;dověděli, co&nbsp;jsme udělali.</span>
          <span class="idea" data-nb-ref-number="26" id="idea26" data-nb-words="61" data-nb-chars="346">Je&nbsp;to&nbsp;nějaká spravedlnost? My&nbsp;dva, ale zvlášť já, jsme se&nbsp;dlouhou dobu osvědčili jako velmi dobří hlídači&nbsp;– sám musíš uznat, že&nbsp;z&nbsp;hlediska vrchnosti jsme hlídali dobře&nbsp;– měli jsme naději na&nbsp;postup a&nbsp;byli bychom se&nbsp;jistě brzo stali mrskači jako tenhle, který měl jen to&nbsp;štěstí, že&nbsp;ho&nbsp;nikdo neudal, neboť k&nbsp;takovému udání dochází opravdu zřídkakdy.</span>
          <span class="idea" data-nb-ref-number="27" id="idea27" data-nb-words="30" data-nb-chars="178">A&nbsp;teď, pane, je&nbsp;všechno ztraceno, naše kariéra je&nbsp;u&nbsp;konce, budeme muset konat daleko podřízenější práce, než je&nbsp;hlídací služba, a&nbsp;k&nbsp;tomu teď ještě tento hrozně bolestný výprask.“</span>
          <span class="idea" data-nb-ref-number="28" id="idea28" data-nb-words="18" data-nb-chars="105">„Může ta&nbsp;metla způsobit takovou bolest?“ zeptal se&nbsp;K. a&nbsp;prohlížel si&nbsp;metlu, kterou před ním mával mrskač.</span>
          <span class="idea" data-nb-ref-number="29" id="idea29" data-nb-words="9" data-nb-chars="54">„Musíme se&nbsp;přece svléknout úplně do&nbsp;naha,“ řekl Vilda.</span>
          <span class="idea" data-nb-ref-number="30" id="idea30" data-nb-words="19" data-nb-chars="103">„Ach tak,“ řekl K. a&nbsp;zadíval se&nbsp;pozorně na&nbsp;mrskače, byl osmahlý jako námořník a&nbsp;měl divokou svěží tvář.</span>
          <span class="idea" data-nb-ref-number="31" id="idea31" data-nb-words="12" data-nb-chars="70">„Copak není žádná možnost, jak ty&nbsp;dva výprasku ušetřit?“ zeptal se&nbsp;ho.</span>
          <span class="idea" data-nb-ref-number="32" id="idea32" data-nb-words="8" data-nb-chars="47">„Není,“ řekl mrskač a&nbsp;zavrtěl s&nbsp;úsměvem hlavou.</span>
          <span class="idea" data-nb-ref-number="33" id="idea33" data-nb-words="4" data-nb-chars="33">„Svlékněte se!“ poručil hlídačům.</span>
          <span class="idea" data-nb-ref-number="34" id="idea34" data-nb-words="20" data-nb-chars="109">A&nbsp;řekl K.: „Nesmíš jim věřit všechno, co&nbsp;ti&nbsp;říkají, ze&nbsp;strachu před výpraskem se&nbsp;už&nbsp;trochu pomátli na&nbsp;rozumu.</span>
          <span class="idea" data-nb-ref-number="35" id="idea35" data-nb-words="20" data-nb-chars="102">Co&nbsp;povídal třeba tenhle&nbsp;–“ ukázal na&nbsp;Vildu&nbsp;– „o kariéře, na&nbsp;jakou měl vyhlídky, to&nbsp;je&nbsp;prostě k&nbsp;smíchu.</span>
          <span class="idea" data-nb-ref-number="36" id="idea36" data-nb-words="29" data-nb-chars="150">Jen se&nbsp;podívej, jaký je&nbsp;to&nbsp;tlusťoch&nbsp;– první rány metlou se&nbsp;v&nbsp;tom sádle dočista ztratí.&nbsp;– Víš, z&nbsp;čeho tak ztloustl? Ze&nbsp;zvyku sní všem zatčeným snídani.</span>
          <span class="idea" data-nb-ref-number="37" id="idea37" data-nb-words="10" data-nb-chars="56">Nesnědl snad také tvou snídani? No, vždyť jsem to&nbsp;říkal.</span>
          <span class="idea" data-nb-ref-number="38" id="idea38" data-nb-words="14" data-nb-chars="79">Ale z&nbsp;chlapa s&nbsp;takovým břichem nemůže být nikdy mrskač, to&nbsp;je&nbsp;úplně vyloučeno.“</span>
          <span class="idea" data-nb-ref-number="39" id="idea39" data-nb-words="13" data-nb-chars="79">„Jsou i&nbsp;takoví mrskači,“ tvrdil Vilda, který si&nbsp;právě rozepínal pásek u&nbsp;kalhot.</span>
          <span class="idea" data-nb-ref-number="40" id="idea40" data-nb-words="17" data-nb-chars="100">„Nejsou,“ řekl mrskač a&nbsp;švihl ho&nbsp;metlou přes krk, až&nbsp;sebou trhl, „nemáš poslouchat, máš se&nbsp;svlékat.“</span>
          <span class="idea" data-nb-ref-number="41" id="idea41" data-nb-words="7" data-nb-chars="39">„Dám ti&nbsp;dobrou odměnu, když je&nbsp;pustíš,“</span>
          <span class="idea" data-nb-ref-number="42" id="idea42" data-nb-words="21" data-nb-chars="120">řekl K., vytáhl náprsní tobolku a&nbsp;nedíval se&nbsp;teď na&nbsp;mrskače&nbsp;– takové věci se&nbsp;vyřizují lépe, sklopí-li oba účastníci oči.</span>
          <span class="idea" data-nb-ref-number="43" id="idea43" data-nb-words="15" data-nb-chars="80">„Ty chceš asi udat taky mě,“ řekl mrskač, „a taky mně ještě dopomoci k&nbsp;výprasku.</span>
          <span class="idea" data-nb-ref-number="44" id="idea44" data-nb-words="5" data-nb-chars="27">Ne, ne!“ „Měj přece rozum,“</span>
          <span class="idea" data-nb-ref-number="45" id="idea45" data-nb-words="16" data-nb-chars="95">řekl K., „kdybych byl chtěl, aby tihle dva byli potrestáni, nechtěl bych je&nbsp;přece teď vykoupit.</span>
          <span class="idea" data-nb-ref-number="46" id="idea46" data-nb-words="14" data-nb-chars="75">Mohl bych tu&nbsp;prostě prásknout dveřmi, nic už&nbsp;nevidět a&nbsp;neslyšet a&nbsp;jít domů.</span>
          <span class="idea" data-nb-ref-number="47" id="idea47" data-nb-words="30" data-nb-chars="173">A&nbsp;přece to&nbsp;neudělám, naopak, hodně mi&nbsp;na&nbsp;tom záleží, abych je&nbsp;vysvobodil; kdybych tušil, že&nbsp;budou potrestáni nebo že&nbsp;by&nbsp;i&nbsp;jen mohli být potrestáni, nikdy bych je&nbsp;nejmenoval.</span>
          <span class="idea" data-nb-ref-number="48" id="idea48" data-nb-words="14" data-nb-chars="92">Nemyslím totiž, že&nbsp;jsou vůbec něčím vinni, vinna je&nbsp;organizace, vinni jsou vysocí úředníci.“</span>
          <span class="idea" data-nb-ref-number="49" id="idea49" data-nb-words="11" data-nb-chars="69">„Správně!“ zvolali hlídači a&nbsp;dostali hned metlou na&nbsp;záda už&nbsp;obnažená.</span>
          <span class="idea" data-nb-ref-number="50" id="idea50" data-nb-words="42" data-nb-chars="241">„Kdybys tu&nbsp;měl pod svou metlou nějakého vysokého soudce,“ řekl K. a&nbsp;s&nbsp;těmito slovy stlačil metlu, která se&nbsp;už&nbsp;zase zvedala, „opravdu bych ti&nbsp;nebránil, abys ho&nbsp;zmrskal, naopak, dal bych ti&nbsp;ještě peníze, aby ses posílil na&nbsp;takovou dobrou věc.“</span>
          <span class="idea" data-nb-ref-number="51" id="idea51" data-nb-words="11" data-nb-chars="67">„Co říkáš, zní věrohodně,“ řekl mrskač, „ale já&nbsp;se&nbsp;podplatit nedám.</span>
          <span class="idea" data-nb-ref-number="52" id="idea52" data-nb-words="7" data-nb-chars="41">Pověřili mě, abych mrskal, a&nbsp;tak mrskám.“</span>
          <span class="idea" data-nb-ref-number="53" id="idea53" data-nb-words="49" data-nb-chars="285">Hlídač František, který se&nbsp;až&nbsp;dosud choval dost zdrženlivě, snad proto, že&nbsp;očekával, že&nbsp;zásah K. bude úspěšný, přistoupil teď ke&nbsp;dveřím, měl na&nbsp;sobě ještě kalhoty, a&nbsp;jak si&nbsp;klekal, zavěsil se&nbsp;K. na&nbsp;ruku a&nbsp;šeptal: „Nemůžeš-li vymoci slitování pro nás oba, pokus se&nbsp;aspoň vysvobodit mne.</span>
          <span class="idea" data-nb-ref-number="54" id="idea54" data-nb-words="43" data-nb-chars="219">Vilda je&nbsp;starší než já, není tak citlivý, před několika lety už&nbsp;také jednou dostal za&nbsp;trest lehký výprask, ale já&nbsp;ještě mám svou čest a&nbsp;k&nbsp;tomu, co&nbsp;jsem udělal, mě&nbsp;přiměl jen Vilda, který je&nbsp;v&nbsp;dobrém i&nbsp;zlém mým učitelem.</span>
          <span class="idea" data-nb-ref-number="55" id="idea55" data-nb-words="15" data-nb-chars="89">Dole před bankou čeká moje ubohá snoubenka, jak to&nbsp;dopadne, já&nbsp;se&nbsp;opravdu hrozně stydím.“</span>
          <span class="idea" data-nb-ref-number="56" id="idea56" data-nb-words="7" data-nb-chars="43">Otíral si&nbsp;kabátem K. obličej zalitý slzami.</span>
          <span class="idea" data-nb-ref-number="57" id="idea57" data-nb-words="30" data-nb-chars="167">„Už nebudu čekat,“ řekl mrskač, popadl metlu oběma rukama a&nbsp;začal bít do&nbsp;Františka, zatímco se&nbsp;Vilda krčil v&nbsp;koutě, díval se&nbsp;po&nbsp;očku a&nbsp;neodvažoval se&nbsp;ani hnout hlavou.</span>
          <span class="idea" data-nb-ref-number="58" id="idea58" data-nb-words="33" data-nb-chars="198">Tu&nbsp;se&nbsp;rozlehl křik, jejž vyrazil František, nečlánkovaný a&nbsp;neměnný, bylo to, jako by&nbsp;nevycházel z&nbsp;člověka, ale z&nbsp;mučeného nástroje, celá chodba se&nbsp;jím rozléhala, jistě jej bylo slyšet po&nbsp;celém domě.</span>
          <span class="idea" data-nb-ref-number="59" id="idea59" data-nb-words="62" data-nb-chars="336">„Nekřič tak,“ zvolal K., nemohl se&nbsp;tomu ubránit, a&nbsp;jak se&nbsp;napjatě díval směrem, odkud teď přispěchají sluhové, vrazil do&nbsp;Františka, ne&nbsp;silně, ale přece jen tolik, že&nbsp;upadl a&nbsp;omdlel a&nbsp;v&nbsp;křeči šmátral rukama po&nbsp;podlaze; ranám však neušel, metla si&nbsp;ho&nbsp;našla i&nbsp;na zemi; a&nbsp;jak se&nbsp;pod ní&nbsp;svíjel, míhaly se&nbsp;její pruty pravidelně nahoru a&nbsp;dolů.</span>
          <span class="idea" data-nb-ref-number="60" id="idea60" data-nb-words="13" data-nb-chars="60">A&nbsp;již se&nbsp;v&nbsp;dálce objevil sluha a&nbsp;několik kroků za&nbsp;ním druhý.</span>
          <span class="idea" data-nb-ref-number="61" id="idea61" data-nb-words="13" data-nb-chars="76">K. rychle přibouchl dveře, přistoupil k&nbsp;blízkému oknu do&nbsp;dvora a&nbsp;otevřel je.</span>
          <span class="idea" data-nb-ref-number="62" id="idea62" data-nb-words="3" data-nb-chars="17">Křik úplně ustal.</span>
          <span class="idea" data-nb-ref-number="63" id="idea63" data-nb-words="16" data-nb-chars="105">Aby sluhům zabránil přijít blíž, zvolal: „To jsem já!“ „Dobrý večer, pane prokuristo!“ zvolali v&nbsp;odpověď.</span>
          <span class="idea" data-nb-ref-number="64" id="idea64" data-nb-words="13" data-nb-chars="72">„Stalo se&nbsp;něco?“ „Ne, ne,“ odpověděl K, „to rámusí nějaký pes na&nbsp;dvoře.“</span>
          <span class="idea" data-nb-ref-number="65" id="idea65" data-nb-words="12" data-nb-chars="71">Když se&nbsp;sluhové přece jen nehýbali, dodal: „Můžete zůstat u&nbsp;své práce.“</span>
          <span class="idea" data-nb-ref-number="66" id="idea66" data-nb-words="12" data-nb-chars="56">Aby se&nbsp;nemusel dát se&nbsp;sluhy do&nbsp;řeči, vyklonil se&nbsp;z&nbsp;okna.</span>
          <span class="idea" data-nb-ref-number="67" id="idea67" data-nb-words="11" data-nb-chars="57">Když se&nbsp;za&nbsp;chvilku znova podíval do&nbsp;chodby, byli už&nbsp;pryč.</span>
          <span class="idea" data-nb-ref-number="68" id="idea68" data-nb-words="16" data-nb-chars="77">K. zůstal však u&nbsp;okna, do&nbsp;komory se&nbsp;neodvážil a&nbsp;jít domů se&nbsp;mu&nbsp;také nechtělo.</span>
          <span class="idea" data-nb-ref-number="69" id="idea69" data-nb-words="25" data-nb-chars="152">Dvůr, kam se&nbsp;díval, byl malý a&nbsp;čtvercový, kolem dokola obklopen kancelářemi, všude v&nbsp;oknech byla už&nbsp;tma, jen na&nbsp;nejhořejších se&nbsp;odráželo měsíční světlo.</span>
          <span class="idea" data-nb-ref-number="70" id="idea70" data-nb-words="19" data-nb-chars="115">K. se&nbsp;úporně snažil proniknout zrakem jeden temný kout na&nbsp;dvoře, kde bylo do&nbsp;sebe zaklíněno několik ručních vozíků.</span>
          <span class="idea" data-nb-ref-number="71" id="idea71" data-nb-words="52" data-nb-chars="324">Trápilo ho, že&nbsp;se&nbsp;mu&nbsp;nepodařilo zabránit tomu mrskání, ale nebylo jeho vinou, že&nbsp;se&nbsp;to&nbsp;nepodařilo, kdyby František nebyl křičel&nbsp;– ovšem, jistě to&nbsp;velmi bolelo, ale v&nbsp;rozhodující chvíli se&nbsp;člověk musí ovládnout&nbsp;–, kdyby nebyl křičel, byl by&nbsp;K., aspoň velmi pravděpodobně, našel ještě nějaký prostředek, aby mrskače přemluvil.</span>
          <span class="idea" data-nb-ref-number="72" id="idea72" data-nb-words="16" data-nb-chars="112">Je-li všechno nejnižší úřednictvo samá chátra, proč by&nbsp;byl výjimkou právě mrskač, který má&nbsp;úřad nejne­lidštější.</span>
          <span class="idea" data-nb-ref-number="73" id="idea73" data-nb-words="26" data-nb-chars="135">K. si&nbsp;také dobře všiml, jak mu&nbsp;při pohledu na&nbsp;bankovku zasvítily oči, dal se&nbsp;do&nbsp;bití patrně jen proto, aby úplatek ještě o&nbsp;něco zvýšil.</span>
          <span class="idea" data-nb-ref-number="74" id="idea74" data-nb-words="33" data-nb-chars="192">A&nbsp;K. by&nbsp;nebyl litoval peněz, opravdu mu&nbsp;záleželo na&nbsp;tom, aby oba hlídače vysvobodil; když už&nbsp;začal potírat zkaženost toho soudnictví, rozumělo se&nbsp;samo sebou, že&nbsp;by&nbsp;zasáhl také po&nbsp;této stránce.</span>
          <span class="idea" data-nb-ref-number="75" id="idea75" data-nb-words="11" data-nb-chars="67">Ale v&nbsp;okamžiku, kdy František začal křičet, bylo ovšem všemu konec.</span>
          <span class="idea" data-nb-ref-number="76" id="idea76" data-nb-words="23" data-nb-chars="133">K. nemohl dopustit, aby přišli sluhové a&nbsp;snad ještě bůhvíjací lidé a&nbsp;přistihli ho, jak vyjednává s&nbsp;tou cháskou v&nbsp;komoře na&nbsp;haraburdí.</span>
          <span class="idea" data-nb-ref-number="77" id="idea77" data-nb-words="10" data-nb-chars="58">Opravdu nikdo nemohl na&nbsp;K. požadovat, aby se&nbsp;tak obětoval.</span>
          <span class="idea" data-nb-ref-number="78" id="idea78" data-nb-words="20" data-nb-chars="110">Kdyby to&nbsp;chtěl udělat, bylo by&nbsp;skoro prostší, kdyby se&nbsp;sám svlékl a&nbsp;nabídl se&nbsp;mrskači náhradou za&nbsp;oba hlídače.</span>
          <span class="idea" data-nb-ref-number="79" id="idea79" data-nb-words="41" data-nb-chars="263">Mrskač by&nbsp;ostatně takové zastoupení jistě nepřijal, neboť by&nbsp;těžce porušil své povinnosti, aniž by&nbsp;tím získal nějakou výhodu, [10] a&nbsp;pravděpodobně by&nbsp;je&nbsp;porušil dvojnásob, poněvadž K. je&nbsp;asi pro všechny zaměstnance soudu nedotknutelný, dokud se&nbsp;s&nbsp;ním koná řízení.</span>
          <span class="idea" data-nb-ref-number="80" id="idea80" data-nb-words="12" data-nb-chars="65">Bylo by&nbsp;ovšem také možné, že&nbsp;v&nbsp;té věci platí zvláštní ustanovení.</span>
          <span class="idea" data-nb-ref-number="81" id="idea81" data-nb-words="17" data-nb-chars="107">K. rozhodně nemohl udělat nic jiného než přirazit dveře, ačkoliv ani tím se&nbsp;ještě nevyhnul všemu nebezpečí.</span>
          <span class="idea" data-nb-ref-number="82" id="idea82" data-nb-words="18" data-nb-chars="105">Politování hodné bylo, že&nbsp;nakonec ještě vrazil do&nbsp;Františka, to&nbsp;se&nbsp;dalo omluvit jen tím, že&nbsp;byl rozčilen.</span>
        </p>
        <p class="chunk" data-nb-ref-number="4" id="chunk4" data-nb-words="140" data-nb-chars="821"><span class="idea" data-nb-ref-number="83" id="idea83" data-nb-words="19" data-nb-chars="102">V&nbsp;dálce slyšel kroky sluhů; aby se&nbsp;jim nestal nápadným, zavřel okno a&nbsp;dal se&nbsp;směrem k&nbsp;hlavním schodům.</span>
          <span class="idea" data-nb-ref-number="84" id="idea84" data-nb-words="10" data-nb-chars="54">U&nbsp;dveří ke&nbsp;komoře se&nbsp;na&nbsp;chvilku zastavil a&nbsp;poslouchal.</span>
          <span class="idea" data-nb-ref-number="85" id="idea85" data-nb-words="4" data-nb-chars="24">Uvnitř bylo úplné ticho.</span>
          <span class="idea" data-nb-ref-number="86" id="idea86" data-nb-words="14" data-nb-chars="78">Možná že&nbsp;ten člověk hlídače ubil, byli mu&nbsp;opravdu vydáni na&nbsp;milost a&nbsp;nemilost.</span>
          <span class="idea" data-nb-ref-number="87" id="idea87" data-nb-words="11" data-nb-chars="53">K. už&nbsp;natáhl ruku po&nbsp;klice, potom ji&nbsp;však zas odtáhl.</span>
          <span class="idea" data-nb-ref-number="88" id="idea88" data-nb-words="38" data-nb-chars="226">Nemůže už&nbsp;nikomu pomoci a&nbsp;co nevidět přijdou sluhové; umiňoval si&nbsp;však, že&nbsp;tu&nbsp;věc ještě projedná, a&nbsp;pokud bude v&nbsp;jeho silách, náležitě potrestá skutečné viníky, vysoké úředníky, z&nbsp;nichž ani jediný se&nbsp;mu&nbsp;dosud neodvážil ukázat.</span>
          <span class="idea" data-nb-ref-number="89" id="idea89" data-nb-words="24" data-nb-chars="156">Když sestupoval po&nbsp;schodech před průčelím banky, pozoroval bedlivě všechny chodce na&nbsp;ulici, ale široko daleko nebylo vidět dívku, která by&nbsp;na&nbsp;někoho čekala.</span>
          <span class="idea" data-nb-ref-number="90" id="idea90" data-nb-words="20" data-nb-chars="128">František lhal, když tvrdil, že&nbsp;na&nbsp;něho čeká snoubenka, tato lež byla ovšem odpustitelná, neboť chtěla jen vzbudit větší soucit.</span>
        </p>
        <p class="chunk" data-nb-ref-number="5" id="chunk5" data-nb-words="200" data-nb-chars="1157"><span class="idea" data-nb-ref-number="91" id="idea91" data-nb-words="28" data-nb-chars="152">Ani příští den nepřestával K. myslet na&nbsp;ty&nbsp;hlídače; při práci byl roztržitý, a&nbsp;aby ji&nbsp;zdolal, musel zůstat v&nbsp;kanceláři ještě o&nbsp;něco déle než minulý den.</span>
          <span class="idea" data-nb-ref-number="92" id="idea92" data-nb-words="14" data-nb-chars="79">Když šel cestou domů zas kolem komory s&nbsp;haraburdím, jakoby ze&nbsp;zvyku ji&nbsp;otevřel.</span>
          <span class="idea" data-nb-ref-number="93" id="idea93" data-nb-words="11" data-nb-chars="67">Nemohl se&nbsp;vůbec vzpamatovat z&nbsp;toho, co&nbsp;spatřil místo očekávané tmy.</span>
          <span class="idea" data-nb-ref-number="94" id="idea94" data-nb-words="14" data-nb-chars="82">Nic se&nbsp;nezměnilo, všechno bylo tak, jak to&nbsp;viděl, když otevřel dveře minulý večer.</span>
          <span class="idea" data-nb-ref-number="95" id="idea95" data-nb-words="43" data-nb-chars="252">Tiskopisy a&nbsp;láhve od&nbsp;inkoustu hned za&nbsp;prahem, mrskač s&nbsp;metlou, hlídači doposud úplně vysvlečení, svíčka na&nbsp;polici, a&nbsp;hlídači hned spustili nářek a&nbsp;volali: „Pane!“ K. ihned přirazil dveře a&nbsp;zabušil na&nbsp;ně&nbsp;ještě pěstmi, jako by&nbsp;se&nbsp;měly zavřít tím pevněji.</span>
          <span class="idea" data-nb-ref-number="96" id="idea96" data-nb-words="15" data-nb-chars="102">Skoro plačky doběhl ke&nbsp;sluhům, kteří klidně pracovali na&nbsp;rozmnožovacích strojích a&nbsp;teď udiveně ustali.</span>
          <span class="idea" data-nb-ref-number="97" id="idea97" data-nb-words="8" data-nb-chars="56">„Vykliďte konečně jednou tu&nbsp;komoru na&nbsp;haraburdí!“ volal.</span>
          <span class="idea" data-nb-ref-number="98" id="idea98" data-nb-words="29" data-nb-chars="156">„Vždyť nás ta&nbsp;špína zavalí!“ Sluhové se&nbsp;nabídli, že&nbsp;to&nbsp;udělají příští den, K. přikývl, teď pozdě večer je&nbsp;už&nbsp;nemohl nutit k&nbsp;práci, jak měl vlastně v&nbsp;úmyslu.</span>
          <span class="idea" data-nb-ref-number="99" id="idea99" data-nb-words="38" data-nb-chars="211">Na&nbsp;chvilku se&nbsp;posadil, aby měl sluhy chvíli na&nbsp;očích, zpřeházel několik průklepů, aby se&nbsp;zdálo, že&nbsp;je&nbsp;prohlíží, a&nbsp;když pak viděl, že&nbsp;se&nbsp;sluhové neodváží odejít zároveň s&nbsp;ním, šel unaven a&nbsp;s&nbsp;prázdnou hlavou domů.</span>
        </p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./proces_011.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-FU7QW4qachbJH0o726eKdC4Y6F4l3aXQz4UQA7s+sZ0="></script>
  </body>
</html>