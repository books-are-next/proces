<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Boj s&nbsp;náměstkem ředitele">
    <meta name="apple-mobile-web-app-capable" content="yes">
    <title>Boj s&nbsp;náměstkem ředitele</title>
    <link rel="stylesheet" href="./style/style.min.css" media="screen" integrity="sha256-wMm4whe3K6L9fA6ZwdWhVkdx4ZBdO9333swEFmTTJSc=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <meta name="order" content="19">
    <link rel="prev" href="./proces_021.html">
    <link rel="next" href="./proces_023.html">
    <link rel="self" href="proces_022.html">
    <meta name="identifier" content="kafka-proces-2021-108e432">
    <meta name="role" content="chapter">
  </head>
  <body data-nb-words="1404" data-nb-chars="8397" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./proces_021.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="4" data-nb-chars="24"><span class="idea" data-nb-ref-number="1" id="idea1" data-nb-words="4" data-nb-chars="24">Boj s&nbsp;náměstkem ředitele</span></h1>
        <p class="chunk" data-nb-ref-number="2" id="chunk2" data-nb-words="576" data-nb-chars="3464"><span class="idea" data-nb-ref-number="2" id="idea2" data-nb-words="11" data-nb-chars="62">Jednou ráno cítil se&nbsp;K. mnohem svěžejší a&nbsp;odolnější než jindy.</span>
          <span class="idea" data-nb-ref-number="3" id="idea3" data-nb-words="39" data-nb-chars="244">Na&nbsp;soud si&nbsp;sotva vzpomněl; napadl-li ho&nbsp;však, zdálo se&nbsp;mu, že&nbsp;by&nbsp;hravě dokázal popadnout, vyrvat a&nbsp;rozbít celou tu&nbsp;nepřehlednou velkou organizaci, jen kdyby měl nějakou všem skrytou rukojeť, kterou by&nbsp;bylo třeba nejdříve nahmátnout v&nbsp;temnotách.</span>
          <span class="idea" data-nb-ref-number="4" id="idea4" data-nb-words="25" data-nb-chars="159">Bylo mu&nbsp;tak zvláštně, že&nbsp;ho&nbsp;to&nbsp;dokonce lákalo, aby do&nbsp;své kanceláře pozval náměstka, že&nbsp;si&nbsp;spolu projednají obchodní záležitost, kterou měli urychleně vyřídit.</span>
          <span class="idea" data-nb-ref-number="5" id="idea5" data-nb-words="21" data-nb-chars="127">Při takové příležitosti se&nbsp;náměstek vždycky tvářil, jako by&nbsp;se&nbsp;jeho poměr ke&nbsp;K. v&nbsp;posledních měsících ani v&nbsp;nejmenším nezměnil.</span>
          <span class="idea" data-nb-ref-number="6" id="idea6" data-nb-words="79" data-nb-chars="487">Klidně přišel jako dříve, kdy se&nbsp;neustále předstihovali s&nbsp;K., klidně vyslechl, co&nbsp;K. uváděl, projevil svou účast krátkými důvěrnými, přímo kamarádskými poznámkami a&nbsp;mátl K. jen tím, v&nbsp;tom však možná nebyl žádný úmysl, že&nbsp;se&nbsp;ničím nedal odvrátit od&nbsp;jádra obchodní věci, projevoval pro tu&nbsp;věc pochopení takřka až&nbsp;do&nbsp;morku kostí, kdežto K. myšlenky se&nbsp;před tímto vzorem svědomitosti začaly ihned rozptylovat na&nbsp;všechny strany a&nbsp;přinutily ho, aby tu&nbsp;věc skoro bez odporu ponechal náměstkovi.</span>
          <span class="idea" data-nb-ref-number="7" id="idea7" data-nb-words="21" data-nb-chars="117">Jednou to&nbsp;bylo tak zlé, že&nbsp;K. nakonec jen zpozoroval, jak náměstek najednou vstal a&nbsp;vrátil se&nbsp;mlčky do&nbsp;své kanceláře.</span>
          <span class="idea" data-nb-ref-number="8" id="idea8" data-nb-words="46" data-nb-chars="282">K. nevěděl, co&nbsp;se&nbsp;stalo, možná že&nbsp;rozmluva skončila v&nbsp;úplném pořádku, stejně bylo však možné, že&nbsp;náměstek ji&nbsp;přerušil, protože ho&nbsp;K. nevědomky urazil nebo protože mluvil nesmysly nebo protože náměstek nezvratně dospěl k&nbsp;přesvědčení, že&nbsp;ho&nbsp;K. neposlouchá a&nbsp;že se&nbsp;zabývá jinými věcmi.</span>
          <span class="idea" data-nb-ref-number="9" id="idea9" data-nb-words="52" data-nb-chars="314">Bylo však dokonce možné, že&nbsp;K. učinil nějaká směšná rozhodnutí nebo že&nbsp;náměstek z&nbsp;něho takové rozhodnutí vylákal a&nbsp;že si&nbsp;teď pospíší, aby je&nbsp;provedl K. na&nbsp;škodu. Ostatně se&nbsp;k&nbsp;té věci už&nbsp;nevrátili, K. ji&nbsp;nechtěl připomínat a&nbsp;náměstek zůstával nesdílný; ovšem prozatím se&nbsp;také neprojevovaly žádné viditelné následky.</span>
          <span class="idea" data-nb-ref-number="10" id="idea10" data-nb-words="34" data-nb-chars="189">K. se&nbsp;však tou příhodou nedal rozhodně odstrašit; jakmile se&nbsp;jen naskytla vhodná příležitost a&nbsp;měl aspoň trochu sil, už&nbsp;byl u&nbsp;náměstkových dveří, aby k&nbsp;němu zašel nebo aby ho&nbsp;k&nbsp;sobě pozval.</span>
          <span class="idea" data-nb-ref-number="11" id="idea11" data-nb-words="14" data-nb-chars="68">Už&nbsp;na&nbsp;to&nbsp;nebyl čas, aby se&nbsp;před ním schovával, jako to&nbsp;dělával dřív.</span>
          <span class="idea" data-nb-ref-number="12" id="idea12" data-nb-words="23" data-nb-chars="145">Nedoufal už, že&nbsp;brzy dosáhne rozhodujícího úspěchu, který by&nbsp;ho&nbsp;naráz zbavil všech starostí a&nbsp;sám sebou zase zjednal dřívější vztah k&nbsp;náměstkovi.</span>
          <span class="idea" data-nb-ref-number="13" id="idea13" data-nb-words="24" data-nb-chars="143">K. poznával, že&nbsp;nesmí přestat; ucouvne-li, jak by&nbsp;si&nbsp;toho snad žádaly skutečnosti, pak tu&nbsp;je&nbsp;nebezpečí, že&nbsp;se&nbsp;možná už&nbsp;nikdy nedostane kupředu.</span>
          <span class="idea" data-nb-ref-number="14" id="idea14" data-nb-words="23" data-nb-chars="144">Náměstek nesměl být ponecháván v&nbsp;domněnce, že&nbsp;K. je&nbsp;vyřízen, nesměl s&nbsp;touto domněnkou klidně sedět ve&nbsp;své kanceláři, bylo třeba ho&nbsp;znepokojovat.</span>
          <span class="idea" data-nb-ref-number="15" id="idea15" data-nb-words="32" data-nb-chars="173">Bylo třeba, aby se&nbsp;co&nbsp;možná často dovídal, že&nbsp;K. je&nbsp;naživu a&nbsp;že jako všechno, co&nbsp;žije, může jednoho dne překvapit novými schopnostmi, i&nbsp;když se&nbsp;dnes zdá tak málo nebezpečný.</span>
          <span class="idea" data-nb-ref-number="16" id="idea16" data-nb-words="47" data-nb-chars="273">Někdy si&nbsp;K. sice říkal, že&nbsp;touto metodou nebojuje o&nbsp;nic jiného než o&nbsp;svou čest, neboť mu&nbsp;vlastně nemohlo prospět, když se&nbsp;ve&nbsp;své slabosti napořád staví proti náměstkovi, posiluje pocit jeho moci a&nbsp;umožňuje mu, aby ho&nbsp;pozoroval a&nbsp;zařizoval se&nbsp;přesně podle okamžitých poměrů.</span>
          <span class="idea" data-nb-ref-number="17" id="idea17" data-nb-words="51" data-nb-chars="333">Ale K. by&nbsp;své chování ani nedovedl změnit, podléhal sebeklamu, byl někdy najisto přesvědčen, že&nbsp;právě teď se&nbsp;může bez obav s&nbsp;náměstkem měřit; nejsmutnější zkušenosti ho&nbsp;nepoučily; domníval se, že&nbsp;to, co&nbsp;se&nbsp;mu&nbsp;nepodařilo desaterým pokusem, vymůže jedenáctý, ačkoli až&nbsp;dosud vždycky všechno dopadlo zcela jednostejně v&nbsp;jeho neprospěch.</span>
          <span class="idea" data-nb-ref-number="18" id="idea18" data-nb-words="34" data-nb-chars="204">Když pak po&nbsp;takovém utkání zůstal sám, vyčerpán, zpocen, s&nbsp;prázdnou hlavou, nevěděl, co&nbsp;ho&nbsp;před chvílí hnalo k&nbsp;náměstkovi, zda naděje či&nbsp;zoufalství, příště však spěchal zas jen a&nbsp;jen k&nbsp;náměstkovým dveřím.</span>
        </p>
        <p class="chunk" data-nb-ref-number="3" id="chunk3" data-nb-words="7" data-nb-chars="45"><span class="idea" data-nb-ref-number="19" id="idea19" data-nb-words="7" data-nb-chars="45">Odtud škrtnuto až&nbsp;k&nbsp;slovům „zvláštní příkazy“</span></p>
        <p class="chunk" data-nb-ref-number="4" id="chunk4" data-nb-words="277" data-nb-chars="1616"><span class="idea" data-nb-ref-number="20" id="idea20" data-nb-words="8" data-nb-chars="49">Toho rána ukázala se&nbsp;ta&nbsp;naděje zvlášť odůvodněná.</span>
          <span class="idea" data-nb-ref-number="21" id="idea21" data-nb-words="14" data-nb-chars="76">Náměstek pomalu vešel, držel si&nbsp;ruku na&nbsp;čele a&nbsp;stěžoval si&nbsp;na&nbsp;bolesti hlavy.</span>
          <span class="idea" data-nb-ref-number="22" id="idea22" data-nb-words="26" data-nb-chars="146">K.&nbsp;chtěl zprvu na&nbsp;tuto poznámku odpovědět, rozmyslel si&nbsp;to&nbsp;však, začal hned s&nbsp;obchodními výklady a&nbsp;vůbec se&nbsp;nestaral o&nbsp;to, že&nbsp;náměstka bolí hlava.</span>
          <span class="idea" data-nb-ref-number="23" id="idea23" data-nb-words="41" data-nb-chars="233">Buď však že&nbsp;bolesti nebyly příliš velké, buď že&nbsp;zájem o&nbsp;věc je&nbsp;na&nbsp;nějaký čas zapudil, náměstek dal při rozhovoru ruku s&nbsp;čela a&nbsp;odpovídal jako vždycky, pohotově a&nbsp;skoro bez rozmýšlení, jako vzorný žák, který odpověďmi vpadá do&nbsp;otázek.</span>
          <span class="idea" data-nb-ref-number="24" id="idea24" data-nb-words="28" data-nb-chars="182">K. mu&nbsp;tentokrát dokázal čelit a&nbsp;několikrát ho&nbsp;odrazit, ale vzpomínka na&nbsp;náměstkovy bolesti hlavy ho&nbsp;ustavičně rušila, jako by&nbsp;ty&nbsp;bolestí nebyly pro náměstka nevýhodou, nýbrž výhodou.</span>
          <span class="idea" data-nb-ref-number="25" id="idea25" data-nb-words="34" data-nb-chars="180">Jak podivuhodně ty&nbsp;bolesti snáší a&nbsp;přemáhá! Někdy se&nbsp;usmál, aniž byl k&nbsp;tomu v&nbsp;jeho slovech důvod, zdálo se, že&nbsp;se&nbsp;vychloubá, že&nbsp;ho&nbsp;bolí hlava, že&nbsp;však mu&nbsp;to&nbsp;nebrání, aby přemýšlel.</span>
          <span class="idea" data-nb-ref-number="26" id="idea26" data-nb-words="54" data-nb-chars="324">Mluvilo se&nbsp;o&nbsp;docela jiných věcech, zároveň to&nbsp;však byl němý rozhovor, kdy náměstek sice nepopíral, že&nbsp;má&nbsp;prudké bolestí hlavy, ale vždy také podotýkal, že&nbsp;to&nbsp;jsou jen nevinné bolesti, tedy docela jiné než bolesti, jakými trpívá K. A&nbsp;třebaže K. odporoval, byl překonán tím, jak se&nbsp;náměstek dovede vypořádat se&nbsp;svými bolestmi.</span>
          <span class="idea" data-nb-ref-number="27" id="idea27" data-nb-words="5" data-nb-chars="25">Avšak dával mu&nbsp;i&nbsp;příklad.</span>
          <span class="idea" data-nb-ref-number="28" id="idea28" data-nb-words="12" data-nb-chars="69">On&nbsp;se&nbsp;také může uzavřít všem starostem, jež nenáleží k&nbsp;jeho povolání.</span>
          <span class="idea" data-nb-ref-number="29" id="idea29" data-nb-words="55" data-nb-chars="332">Je&nbsp;jen třeba, aby se&nbsp;věnoval práci ještě víc než dosud, aby v&nbsp;bance zavedl nová opatření a&nbsp;prosazoval, že&nbsp;budou zachovávána, takže tím bude trvale zaměstnán, je&nbsp;jen třeba, aby návštěvami a&nbsp;cestami upevnil své poněkud uvolněné styky s&nbsp;obchodním světem, aby častěji podával řediteli zprávy a&nbsp;snažil se&nbsp;získat od&nbsp;něho zvláštní příkazy.</span>
        </p>
        <p class="chunk" data-nb-ref-number="5" id="chunk5" data-nb-words="540" data-nb-chars="3248"><span class="idea" data-nb-ref-number="30" id="idea30" data-nb-words="5" data-nb-chars="21">Tak tomu bylo i&nbsp;dnes.</span>
          <span class="idea" data-nb-ref-number="31" id="idea31" data-nb-words="34" data-nb-chars="204">Náměstek vešel přímo dovnitř, zůstal stát poblíž dveří, očistil si&nbsp;skřipec, jak si&nbsp;nedávno navykl, a&nbsp;podíval se&nbsp;nejdříve na&nbsp;K. a&nbsp;potom, aby se&nbsp;nezabýval příliš nápadně K., důkladněji také po&nbsp;celém pokoji.</span>
          <span class="idea" data-nb-ref-number="32" id="idea32" data-nb-words="11" data-nb-chars="75">Vypadalo to, jako by&nbsp;používal příležitosti, aby zkoušel bystrost svých očí.</span>
          <span class="idea" data-nb-ref-number="33" id="idea33" data-nb-words="13" data-nb-chars="77">K. odolal těm pohledům, dokonce se&nbsp;pousmál a&nbsp;vybídl náměstka, aby se&nbsp;posadil.</span>
          <span class="idea" data-nb-ref-number="34" id="idea34" data-nb-words="23" data-nb-chars="125">Sám se&nbsp;vrhl do&nbsp;křesla, přisunul je&nbsp;co&nbsp;možná blízko k&nbsp;náměstkovi, vzal hned potřebné doklady se&nbsp;stolu a&nbsp;začal se&nbsp;svou zprávou.</span>
          <span class="idea" data-nb-ref-number="35" id="idea35" data-nb-words="8" data-nb-chars="50">Zprvu se&nbsp;zdálo, jako by&nbsp;náměstek sotva poslouchal.</span>
          <span class="idea" data-nb-ref-number="36" id="idea36" data-nb-words="8" data-nb-chars="66">Deska psacího stolu byla vroubena nízkým vyřezávaným zábradlíčkem.</span>
          <span class="idea" data-nb-ref-number="37" id="idea37" data-nb-words="13" data-nb-chars="74">Celý psací stůl byl výtečná práce a&nbsp;také zábradlíčko drželo pevně v&nbsp;dřevě.</span>
          <span class="idea" data-nb-ref-number="38" id="idea38" data-nb-words="23" data-nb-chars="139">Ale náměstek se&nbsp;tvářil, jako by&nbsp;právě teď zpozoroval, že&nbsp;je&nbsp;uvolněno, a&nbsp;pokoušel se&nbsp;chybu napravit tím, že&nbsp;ukazovákem ťukal do&nbsp;zábradlíčka.</span>
          <span class="idea" data-nb-ref-number="39" id="idea39" data-nb-words="20" data-nb-chars="127">K. chtěl proto svou zprávu přerušit, to&nbsp;však náměstek nestrpěl, protože, jak prohlásil, i&nbsp;tak všechno dopodrobna slyší a&nbsp;chápe.</span>
          <span class="idea" data-nb-ref-number="40" id="idea40" data-nb-words="49" data-nb-chars="308">Kdežto však K. prozatím z&nbsp;něho nemohl dostat žádnou věcnou poznámku, zdálo se, že&nbsp;zábradlíčko vyžaduje zvláštních opatření, neboť náměstek vy­táhl teď z&nbsp;kapsy kapesní nůž, vzal K. pravítko jako páku na&nbsp;druhém konci a&nbsp;pokoušel se&nbsp;zábradlíčko nadzvednout, asi proto, aby je&nbsp;pak mohl snáze zarazit tím hlouběji.</span>
          <span class="idea" data-nb-ref-number="41" id="idea41" data-nb-words="59" data-nb-chars="341">K. do&nbsp;své zprávy pojal zcela novotářský návrh, od&nbsp;něhož očekával, že&nbsp;zapůsobí na&nbsp;náměstka zvláštním dojmem, a&nbsp;když teď dospěl k&nbsp;tomu návrhu, nemohl ani ustat, tolik ho&nbsp;zaujala jeho práce nebo spíše tolik se&nbsp;radoval z&nbsp;vědomí nyní pořád vzácnějšího, že&nbsp;zde v&nbsp;bance ještě něco znamená a&nbsp;že jeho myšlenky mají takovou sílu, aby ho&nbsp;ospravedlnily.</span>
          <span class="idea" data-nb-ref-number="42" id="idea42" data-nb-words="31" data-nb-chars="178">Snad je&nbsp;dokonce tento způsob obhajoby nejlepším způsobem nejen v&nbsp;bance, ale i&nbsp;v&nbsp;procesu, snad je&nbsp;daleko lepší než každá jiná obhajoba, o&nbsp;kterou se&nbsp;už&nbsp;pokusil nebo kterou zamýšlí.</span>
          <span class="idea" data-nb-ref-number="43" id="idea43" data-nb-words="63" data-nb-chars="394">Jak tak rychle mluvil, neměl K. ani pokdy, aby náměstka výslovně odvrátil od&nbsp;jeho práce se&nbsp;zábradlíčkem, jen dvakrát nebo třikrát přejel při předčítání volnou rukou po&nbsp;zábradlíčku jako na&nbsp;uklidněnou, a&nbsp;aniž si&nbsp;to&nbsp;sám přesně uvědomil, chtěl tak náměstkovi ukázat, že&nbsp;zábradlíčko je&nbsp;bezvadné, a&nbsp;i kdyby mělo nějakou chybičku, že&nbsp;je&nbsp;teď poslouchání důležitější a&nbsp;také slušnější než všechny opravy.</span>
          <span class="idea" data-nb-ref-number="44" id="idea44" data-nb-words="38" data-nb-chars="219">Ale jak se&nbsp;často stává u&nbsp;čilých lidí, kteří jsou zvyklí jen na&nbsp;duševní práci, náměstka ta&nbsp;řemeslná práce rozehřála, kus zábradlíčka byl nyní opravdu povytažen a&nbsp;šlo teď o&nbsp;to, vpravit sloupky zase do&nbsp;otvorů, kam patřily.</span>
          <span class="idea" data-nb-ref-number="45" id="idea45" data-nb-words="7" data-nb-chars="48">To&nbsp;bylo nesnadnější než všechna dosavadní práce.</span>
          <span class="idea" data-nb-ref-number="46" id="idea46" data-nb-words="13" data-nb-chars="81">Náměstek musel vstát a&nbsp;zkoušet oběma rukama, jak by&nbsp;zábradlíčko vtlačil do&nbsp;desky.</span>
          <span class="idea" data-nb-ref-number="47" id="idea47" data-nb-words="12" data-nb-chars="55">Ať&nbsp;do&nbsp;toho vkládal síly sebevíc, ne&nbsp;a&nbsp;ne se&nbsp;to&nbsp;podařit.</span>
          <span class="idea" data-nb-ref-number="48" id="idea48" data-nb-words="20" data-nb-chars="110">Jak K. předčítal&nbsp;– střídal to&nbsp;ostatně s&nbsp;tím, že&nbsp;často mluvil spatra&nbsp;– postřehl jen nejasně, že&nbsp;náměstek vstal.</span>
          <span class="idea" data-nb-ref-number="49" id="idea49" data-nb-words="39" data-nb-chars="245">Ačkoli sotvakdy ztratil úplně z&nbsp;očí, čím se&nbsp;náměstek jinak ještě zaměstnává, přece jen se&nbsp;domníval, že&nbsp;náměstek vstal také v&nbsp;nějaké souvislosti s&nbsp;jeho zprávou, vstal tedy rovněž, přitiskl prst na&nbsp;jednu číslici a&nbsp;podával náměstkovi jakýsi doklad.</span>
          <span class="idea" data-nb-ref-number="50" id="idea50" data-nb-words="19" data-nb-chars="115">Náměstek však zatím poznal, že&nbsp;tlak rukou nestačí, a&nbsp;tak se&nbsp;bez rozmýšlení posadil celou svou váhou na&nbsp;zábradlíčko.</span>
          <span class="idea" data-nb-ref-number="51" id="idea51" data-nb-words="27" data-nb-chars="157">Teď se&nbsp;to&nbsp;ovšem podařilo, sloupky skřípavě vklouzly do&nbsp;otvorů, jeden sloupek se&nbsp;však v&nbsp;tom spěchu vzpříčil a&nbsp;na jednom místě se&nbsp;rozštípla jemná hoření lišta.</span>
          <span class="idea" data-nb-ref-number="52" id="idea52" data-nb-words="2" data-nb-chars="15">„Špatné dřevo,“</span>
          <span class="idea" data-nb-ref-number="53" id="idea53" data-nb-words="3" data-nb-chars="24">řekl náměstek rozmrzele.</span>
        </p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./proces_023.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-GswBPCnt578cfwR2JNZGkY8NZ6gc482Pu5m7zvxYtGY="></script>
  </body>
</html>